Порошенко ввів у дію рішення РНБО про блокування соцмереж "Вконтакте" та "Одноклассники" та інших російських 
ресурсів на території України.

Про це йдеться в указі №133/2017 від 15 травня на сайті Президента. Даний указ набирає чинності з дня його 
опублікування в офіційних виданнях.

Зокрема, нові санкції проти Росії передбачають блокування доступу до таких популярних соцмереж, 
як "ВКонтакте" і "Одноклассники". Також доступ буде заблоковано до всіх сервісів "Яндекса" – "Яндекс.Деньги", 
"Яндекс.Новини", "Яндекс.Пошта", Метро, Каса, Календар, Кинопоиск, Авіа, Веб-майстер, Відео, Погода, 
крім головної сторінки "Яндекса".

Під санкції потрапляють і "Mail.Ru Group", сайти антивірусних компаній "Лабораторія Касперського" і DrWeb. 
Також буде заблоковано активи, заборону на транзакції і мовлення російських телекомпаній: "ТВ Центр", РБК, 
ВГТРК, "НТВ-Плюс", "Зірка", ТНТ, РЕН, ОТР.

Загалом, у санкційному списку опинилось 468 юридичних та 1228 фізичних осіб. 
Термін санкцій для юридичних осіб продовжується терміном на 1-3 роки, для фізичних – терміном на 1-5 років, 
а також – безстроково.

Нагадаємо, Зорян Шкіряк ще у лютому 2017 року заговорив про заборону соцмереж "Вконтакте" і "Одноклассников".

За його словами, найголовнішим завданням держави має бути захист її інформаційного простору, особливо у 
випадку війни з Росією.